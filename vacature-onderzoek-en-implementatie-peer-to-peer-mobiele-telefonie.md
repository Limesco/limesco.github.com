---
layout: default
title: vacature-onderzoek-en-implementatie-peer-to-peer-mobiele-telefonie
---

Vacature onderzoek en implementatie peer-to-peer mobiele telefonie
==================================================================

Limesco is een kleine Nederlandse telecomoperator waar transparantie, privacy en innovatie belangrijke kernwaarden zijn. Sinds 2012 proberen we de vrij gesloten telecomwereld open te breken. Dit doen we door onze klanten meer vrijheid te geven over hun mobiele telefoonverbinding. Je kan bij ons je telefoongesprekken al zelf afhandelen door middel van SIP. We willen ook dat je dit kunt met sms en data, zodat je volledige controle hebt over je mobiele telefoongebruik.

Het mobiele telefoonnetwerk is erg gecentraliseerd, de meeste platformen zijn gesloten en de backbone hangt aan het onveilige SS7-netwerk. Innovatie zal dus op andere plekken gevonden moeten worden. Met open standaarden zoals XMPP, goede versleuteling en peer-to-peertechnieken zoals Distributed Hash Tables willen we een decentraal netwerk opzetten. Ongeacht provider of lokatie, je kan altijd veilig communiceren.

### Dit gaan we doen:

* Onderzoek naar geschikte peer-to-peerprotocollen voor mobiele apparaten
* Onderzoek naar privacyvriendelijke versleutelingsmethoden
* Implementatie naar aanleiding van bovenstaand onderzoek.
  * bijvoorbeeld een mobiele applicatie (Android, iOS, ...),
  * ondersteunende infrastructuur

### Wat we van jou vragen:

* minimaal hbo werk- en denkniveau
* enthousiast over telecommunicatie en privacy
* zelfstandig kunnen functioneren
* gedegen, aantoonbare programmeerkennis
* ervaring met mobiele-applicatieontwikkeling is een pr√©

Je krijgt een vergoeding op basis van gewerkte uren. We streven naar 20-40 uur per week. Op ons kantoor werken (op de universiteitscampus van Nijmegen) is in overleg mogelijk.

### Wie we zijn:

*  Limesco is een kleine telecomoperator met ongeveer 180 klanten
*  We bestaan sinds mei 2012 en zijn gevestigd in Nijmegen
*  Onze huidige belangrijkste tools zijn Git, Perl, PostgreSQL en in mindere mate PHP
*  We draaien Debian Linux op onze servers en onze software is open source. Je kan deze vinden op [Github](https://github.com/Limesco) 

De termijn van het project is heden tot 30 april 2017.

De deadline om te reageren is 29 juli 2016. Acquisitie naar aanleiding van deze vacature wordt niet op prijs gesteld

Voor verdere vragen kan contact gezocht worden met Gerdriaan Mulder, gerdriaan *at* limesco *punt* nl

Dit project (*Mobiele P2P networking*) is mede mogelijk gemaakt door het [SIDN fonds](https://www.sidnfonds.nl/).
