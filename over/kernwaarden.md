---
layout: default
title: Kernwaarden
category: main
section: over
---
Als aanbieder van mobiele diensten kan Limesco inzicht krijgen in gevoelige
informatie van en over gebruikers. We vinden het belangrijk dat we daar
verantwoordelijk mee omgaan. Er is daarom een aantal kernwaarden waar we ons aan
willen houden als aanbieder, om ervoor te zorgen dat we op een eerlijke manier
zaken met elkaar kunnen blijven doen.

### Veiligheid

Als aanbieder is het onze taak om ervoor te zorgen dat we de veiligheid van onze
infrastructuur en administratie op een goed niveau houden. Wij doen dit onder
andere door ervoor te zorgen dat informatie die niet publiek is weg te houden
van systemen die direct via internet te bereiken zijn.

Er is echter informatie die alsnog op systemen geplaatst wordt die via internet
te bereiken zijn. Door het up-to-date houden van deze systemen en het toepassen
van technieken om inbraak te voorkomen, kunnen wij het risisco tot een minimum
beperken.

### Privacy

Als geen enkele aanbieder staat bij Limesco de privacy van de gebruiker
centraal. Wanneer er keuzes gemaakt moeten worden tussen privacy enerzijds en
andere aspecten, zoals gebruiksgemak, anderzijds, staan wij altijd stil bij de
gevolgen voor privacy.

Waar mogelijk legt Limesco de beslissing voor het vinden van de juiste balans
bij de gebruiker neer. Dit zorgt ervoor dat wij als aanbieder een aantal opties
aanbieden waarmee je deze balans voor jezelf kunt inrichten. Lees hier meer over
op de <a href="/over/privacy.html">Privacy</a>-pagina.

### Transparantie

Waar aan de ene kant gebruikers de mogelijkheid krijgen om zelf te bepalen hoe
informatie over hun beschikbaar is, willen we deze privileges niet voor Limesco
als organisatie behouden. Dat betekent dat we zo veel mogelijk willen voorkomen
dat wij geheimen hebben voor onze gebruikers.

In de praktijk lukt dit erg goed. We zijn als organisatie gebonden aan
geheimhoudingsovereenkomsten, omdat er partijen zijn waar we anders niet mee
kunnen samenwerken. We hebben die aantal echter tot een minimum weten te
beperken.

Buiten deze overeenkomsten zijn wij volledig open. Je kunt ons daarom altijd
vragen waarom bepaalde keuzes zijn gemaakt of hoe dingen in elkaar steken. Door
zoveel mogelijk transparant te zijn in hoe Limesco werkt hopen wij een hoger
niveau van vertrouwen te genieten dan aanbieders waar een mysterieus gevoel van
geheimhoudingen hangt.

### Eerlijkheid

Hoewel we eerlijkheid als laatste noemen is het misschien nog wel de
belangrijkste. Waar de meeste aanbieders proberen zichzelf beter te laten lijken
dan ze zijn, bijvoorbeeld door het toepassen van marketingtrucs, kiest Limesco
ervoor om duidelijk en eerlijk te zijn in zaken als kosten en onze andere
kernwaarden.

Dat betekent bijvoorbeeld dat als veiligheid of privacy toch niet op het niveau
blijkt te zijn als we hadden verwacht, bijvoorbeeld door een datalek, wij onze
gebruikers daarvan op de hoogte brengen. Het betekent bovenal dat wij niet bang
hoeven te zijn dat er een groot geheim uitlekt en dat wij het vertrouwen van
onze gebruikers waardig zijn.
