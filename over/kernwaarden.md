---
layout: default
title: Kernwaarden
category: main
section: over
---
Als aanbieder van mobiele diensten kan Limesco inzicht krijgen in gevoelige
informatie van en over gebruikers. We vinden het belangrijk dat we daar
verantwoordelijk mee omgaan. Er is daarom een aantal kernwaarden waar we ons aan
willen houden als aanbieder, om ervoor te zorgen dat we op een eerlijke manier
zaken met elkaar kunnen blijven doen.

### Veiligheid

Het is onze taak om ervoor te zorgen dat we de veiligheid van onze
infrastructuur en administratie op een goed niveau houden. Wij doen dit o.a.
door ervoor te zorgen dat informatie die niet publiek is weg te houden
van systemen die direct via internet te bereiken zijn. Dit betreft
privacy-gevoelige informatie zoals NAW-gegevens en belgedrag.

Er is echter informatie die alsnog op systemen geplaatst wordt die via internet
te bereiken zijn. Door het up-to-date houden van deze systemen en het toepassen
van technieken om inbraak te voorkomen, kunnen wij het risico tot een minimum
beperken.

### Privacy

Bij Limesco staat de privacy van de gebruiker centraal. Wanneer er keuzes gemaakt
moeten worden tussen privacy enerzijds en andere aspecten, zoals gebruiksgemak,
anderzijds, staan wij altijd stil bij de gevolgen voor privacy.

Waar mogelijk legt Limesco de beslissing voor het vinden van de juiste balans
bij de gebruiker neer. Dit zorgt ervoor dat wij als aanbieder een aantal opties
aanbieden waarmee je deze balans voor jezelf kunt inrichten. Lees hier meer over
op de <a href="/over/privacy.html">Privacy</a>-pagina.

### Transparantie

We willen zo min mogelijk geheimen hebben voor onze gebruikers. Als wij
informatie hebben over een gebruiker (denk aan belgegevens) dan moet de
gebruiker kunnen beslissen wat er met die informatie gebeurt.

De geheimen die we hebben kunnen we uiteraard niet openbaren, maar we laten wel
weten dat ze er zijn. Voor sommige zaken moeten we een
geheimhoudingsovereenkomst tekenen. De inkooptarieven zijn hier een voorbeeld van.

Buiten deze overeenkomsten zijn wij volledig open. Je kunt ons daarom altijd
vragen waarom bepaalde keuzes zijn gemaakt. Door zoveel mogelijk transparant te
zijn in hoe Limesco werkt hopen wij een hoger niveau van vertrouwen te kunnen
bereiken met onze gebruikers.

### Eerlijkheid

*Eerlijkheid duurt het langst*, zo luidt het gezegde. Wij kiezen ervoor
om duidelijk en eerlijk te zijn in, bijvoorbeeld, kosten en werking van de
organisatie.

Bij ons is het vanzelfsprekend dat we onze gebruikers informeren wanneer er iets
misgaat op het gebied van veiligheid of privacy. Als onverhoopt blijkt dat er
informatie op straat ligt van de gebruikers moeten ze daarover ge&iuml;nformeerd
worden.
