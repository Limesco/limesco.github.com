---
layout: default
title: Idealen
category: main
section: over
permalink: "over/idealen.html"
---
Als aanbieder van mobiele diensten kan Limesco inzicht krijgen in gevoelige
informatie van en over gebruikers. We vinden het belangrijk dat we daar
verantwoordelijk mee omgaan. Er is daarom een aantal kernwaarden om ervoor te
zorgen dat we op een eerlijke manier zaken met elkaar kunnen doen.

### Veiligheid

Het is onze taak om ervoor te zorgen dat we de veiligheid van onze
infrastructuur en administratie kunnen waarborgen. Zo zorgen wij ervoor dat
gevoelige klantgegevens niet worden opgeslagen op systemen die direct op het
internet zijn aangesloten. Op deze manier kan privacygevoelige informatie, zoals
NAW-gegevens en belgedrag, niet op het internet terechtkomen.

Soms is het niet te voorkomen dat persoonlijke gegevens op systemen terechtkomen
die via het internet te bereiken zijn. Door het up-to-date houden van deze
systemen en het toepassen van technieken om inbraak te voorkomen, kunnen wij zo
het risico van een datalek tot een minimum beperken.

### Privacy

Bij Limesco staat de privacy van de gebruiker centraal. Wanneer er keuzes gemaakt
moeten worden tussen privacy enerzijds en andere aspecten, zoals gebruiksgemak,
anderzijds, staan wij altijd stil bij de gevolgen voor privacy.

Waar mogelijk legt Limesco de beslissing voor het vinden van de juiste balans
bij de gebruiker neer. Dit zorgt ervoor dat wij als aanbieder een aantal opties
aanbieden waarmee je deze balans voor jezelf kunt inrichten. Lees hier meer over
op de <a href="/over/privacy.html">Privacy</a>-pagina.

### Transparantie

We willen zo min mogelijk geheimen hebben voor onze gebruikers. Als wij
informatie hebben over een gebruiker (denk aan belgegevens) dan moet de
gebruiker zelf kunnen beslissen wat er met die informatie gebeurt.

De geheimen die we hebben kunnen we uiteraard niet openbaren, maar we laten wel
weten dat ze er zijn. Voor sommige zaken moeten we een
geheimhoudingsovereenkomst tekenen. De inkooptarieven zijn hier een voorbeeld van.

Buiten deze overeenkomsten zijn wij volledig open. Je kunt ons daarom altijd
vragen waarom bepaalde keuzes zijn gemaakt. Door zoveel mogelijk transparant te
zijn in hoe Limesco werkt hopen wij een hoger niveau van vertrouwen te kunnen
bereiken met onze gebruikers.

### Eerlijkheid

*Eerlijkheid duurt het langst*, zo luidt het gezegde. Wij kiezen ervoor
om duidelijk en eerlijk te zijn tegen onze gebruikers, bijvoorbeeld in de
totstandkoming van de kosten en werking van de onze organisatie.

Bij ons is het vanzelfsprekend dat we onze gebruikers informeren wanneer er iets
misgaat op het gebied van veiligheid of privacy. Als onverhoopt blijkt dat er
informatie is gelekt van de gebruikers moeten ze daarover ge&iuml;nformeerd
worden.
