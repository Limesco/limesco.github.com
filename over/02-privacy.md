---
layout: default
title: Privacy
categorie: main
section: over
permalink: "over/privacy.html"
---
Bij Limesco vinden we privacy belangrijk. Privacy is vaak een afweging tussen
gebruiksgemak en veiligheid. Deze afweging maakt elk bedrijf, soms onbewust,
maar eigenlijk nooit in samenwerking met de gebruikers van wie de gegevens
bewaard worden.

Limesco kiest voor een bijzondere positie wat betreft deze balans. Er is een aantal
gegevens dat wij van onze gebruikers nodig hebben, bijvoorbeeld om te factureren
of voor het verstrekken van belangrijke informatie.
Daarnaast zijn er gegevens die wij over gebruikers weten, omdat ze gebruikmaken
van onze diensten. denk hierbij aan informatie over je belgeschiedenis.

Deze informatie wordt bewaard op een systeem dat niet direct vanaf het internet
bereikbaar is. Dat beperkt aan de ene kant de mogelijkheden met betrekking tot
gebruiksgemak: je kunt daardoor niet via een nette webpagina je laatste facturen
opvragen of je instellingen inzien en wijzigen. Aan de andere kant vermindert
het ook sterk de kans dat een potenti&euml;le fout in de software of
infrastructuur resulteert in het lekken van deze gevoelige informatie.

Sommige gebruikers willen toch graag de informatie inzien (of wijzigen) die over
hen bekend is. Speciaal voor deze gebruikers biedt Limesco de mogelijkheid om
(een deel van) deze gegevens alsnog op een systeem te laten plaatsen dat via
internet toegankelijk is. Op deze manier is niet Limesco, maar de gebruiker in
de positie is om voor zijn eigen gegevens de balans te bepalen tussen
gebruiksgemak en veiligheid.
