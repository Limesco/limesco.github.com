---
layout: default
title: Over Limesco
---

<blockquote><em>To have the choice between proprietary software packages, is
being able to choose your master. Freedom means not having a master.</em><br/>
-- Richard Stallman</blockquote>

<p><strong>In de mobiele telecom van vandaag is er veel keuze.</strong> Wil je
die provider waar je de telefoon goedkoper krijgt, of die waarbij je abonnement
de eerste drie maanden goedkoper is? Verwacht je over anderhalf jaar nog
hetzelfde belpatroon te hebben? Wil je die mooie nieuwe smartphone, of toch die
iets goedkopere? En ga je toch niet ergens het komende jaar over die kleine
sms-bundel heen?</p>

<p>Dat zijn geen fijne keuzes om te maken. En als je ze verkeerd maakt, kost
het je veel geld. Hoe kun je nu al weten hoeveel je over een paar maanden belt
of sms't? Waarom moet je nu <em>committen</em> op een bundel, terwijl die
binnenkort misschien niet meer past? Is dat echt in jouw voordeel, of eigenlijk
alleen in het voordeel van je operator?</p>

<p><strong>Wij willen je weer de leuke keuzes geven</strong>; die keuzes die
niet gaan om geld maar om mogelijkheden. Dit is een langdurig proces, want de
telecomwereld verander je niet in &eacute;&eacute;n dag. Zo zitten we voorlopig
nog vast aan het aanbieden van databundels, omdat we te klein zijn om druk
achter die verandering te zetten. Iets waar Limesco wel uniek in is is de
mogelijkheid tot <em>Limesco Do-It-Yourself</em>, de abonnementsvorm waarbij je
je mobiele nummer aansluit op een telefooncentrale die je zelf kunt
programmeren.</p>

<p><strong>Geen supportlijnen met vaste scripts.</strong> Limesco is een
kleine, persoonlijke organisatie. Er is geen tweedelijns support; je vraag
wordt serieus genomen en behandeld door mensen met verstand van zaken.
Feedback is zeker welkom.</p>

<p><strong>Transparantie, bij je operator?</strong> Ja. Onze inkoopprijzen
mogen we niet publiceren; voor de rest werken we aan het inzichtelijk maken van
de werking van alle infrastructuur. Op de Wiki leggen we uit hoe de <a
href="https://secure.limesco.nl/wiki/Bijdrage_vaste_kosten_Limesco">tarieven
tot stand komen</a>, welke <a
href="https://secure.limesco.nl/wiki/Informatiestromen">gegevens er over je
worden verwerkt</a>, en <a
href="https://secure.limesco.nl/wiki/Terminologie">hoe een virtuele operator
werkt</a>. Zoek je nog meer informatie? Stuur dan een e-mail naar <a
href="https://secure.limesco.nl/wiki/Support">support</a>.

<blockquote><em>Nadat ik hoorde over Limesco heb ik me heel snel aangemeld,
eindelijk een initiatief dat de starre ondoorzichtige telecommarkt transparanter
maakt!</em><br/>
-- Eskild Wikkeling, Sudus Internet</blockquote>
