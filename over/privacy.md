---
layout: default
title: Privacy
categorie: main
section: over
---
Bij Limesco vinden we privacy belangrijk. Die kreet horen we ook van andere
aanbieder, dus geef ons de kans om uit te leggen wat Limesco als aanbieder
bijzonder maakt wanneer we het hebben over privacy.

Omdat wij zelf vanuit de hackercommunity komen, beseffen wij heel goed dat er
vaak een afweging gemaakt moet worden tussen facetten als privacy -- en daaraan
gerelateerd security -- en gebruiksgemak. Hoewel elk bedrijf die afweging moet
maken, gebeurt dat vaak onbewust, maar eigenlijk nooit in samenwerking met de
gebruikers van wie de gegevens nou eigenlijk bewaard worden.

Limesco kiest voor een bijzondere positie m.b.t. deze balans. Er zijn een aantal
gegevens die wij van onze gebruikers nodig hebben, bijvoorbeeld om in staat te
zijn facturen op te maken of je te bereiken met belangrijke informatie.
Daarnaast zijn er gegevens die wij over gebruikers weten, zonder dat wij zelf
direct iets daarmee hoeven te doen. In deze laatste categorie valt bijvoorbeeld
informatie over je belgeschiedenis.

Deze informatie wordt bewaard op een systeem dat niet direct vanaf het internet
bereikbaar is. Dat beperkt de mogelijkheden m.b.t. gebruiksgemak -- je kunt
daardoor niet via een nette web interface de laatste facturen opvragen of je
instellingen inzien en wijzigen -- maar vermindert ook sterk de kans dat een
potentiÃ«le fout in de software of infrastructuur resulteert in het lekke van
deze gevoelige informatie.

Er zijn echter ook een aantal gebruikers die gebruik willen maken van een aantal
van deze gemakken. Speciaal voor hen is er de keuze om (een subset van) deze
gegevens alsnog op een systeem te laten plaatsen dat via internet toegankelijk
is. Deze hele opzet zorgt ervoor dat niet Limesco, maar de gebruiker in de
positie is om voor zijn eigen gegevens de balans te selecteren tussen
gebruiksgemak en veiligheid.
