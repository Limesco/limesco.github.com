---
layout: default
title: Privacy
categorie: main
section: over
---
Bij Limesco vinden we privacy belangrijk. Privacy is vaak een afweging tussen
gebruiksgemak en veiligheid. Deze afweging maakt elk bedrijf, soms onbewust,
maar eigenlijk nooit in samenwerking met de gebruikers van wie de gegevens nou
eigenlijk bewaard worden.

Limesco kiest voor een bijzondere positie m.b.t. deze balans. Er is een aantal
gegevens die wij van onze gebruikers nodig hebben, bijvoorbeeld om in staat te
zijn facturen op te maken of je te bereiken met belangrijke informatie.
Daarnaast zijn er gegevens die wij over gebruikers weten, zonder dat wij zelf
direct iets daarmee hoeven te doen. In deze laatste categorie valt bijvoorbeeld
informatie over je belgeschiedenis.

Deze informatie wordt bewaard op een systeem dat niet direct vanaf het internet
bereikbaar is. Dat beperkt aan de ene kant de mogelijkheden m.b.t. gebruiksgemak: je kunt
daardoor niet via een nette webpagina je laatste facturen opvragen of je
instellingen inzien en wijzigen. Aan de andere kant vermindert het ook sterk de
kans dat een potenti&euml;le fout in de software of infrastructuur resulteert in het
lekken van deze gevoelige informatie.

Sommige gebruikers willen graag de informatie die over hen bekend is zelf inzien
(en eventueel wijzigen). Speciaal voor hen is er de keuze om (een deel van) deze
gegevens alsnog op een systeem te laten plaatsen dat via internet toegankelijk
is. Deze hele opzet zorgt ervoor dat niet Limesco, maar de gebruiker in de
positie is om voor zijn eigen gegevens de balans te selecteren tussen
gebruiksgemak en veiligheid.
