---
layout: default
title: Wie zijn wij?
category: main
section: over
---

Initiatiefnemer
---------------

**Mark van Cuijk** is afgestudeerd in informatiebeveiliging, heeft ruim vier jaar werkervaring als ontwikkelaar, is betrokken geweest bij diverse open source projecten en heeft enige tijd als freelancer diverse projecten voor opdrachtgevers gedaan.

Al jaren ergert Mark zich aan het gebrek van transparantie in de telecommarkt. Na een informeel gesprekje met de andere oprichters kwam het idee om dit eens verder uit te zoeken, wat uiteindelijk resulteerde in de plannen om hier verandering in te gaan aanbrengen. — [http://phedny.net](http://phedny.net)

Initiatiefnemers en directie
----------------------------

**Sjors Gielen** behaalde aan de Radboud Universiteit Nijmegen zijn bachelor informatica en volgt nu de masteropleiding Digital Security aan het Kerckhoffs Institute. Eerdere werkervaring haalt hij uit talloze open-source ontwikkelprojecten en vrijwilligerschappen, waar hij in een leidinggevende rol de voortgang strak in de gaten hield.

Sjors is betrokken bij Limesco omdat hij vindt dat de huidige providers te gesloten zijn, in plaats van input te halen uit de rijke bron van ervaringen en mogelijkheden in hun klantenbestand. — [http://sjorsgielen.nl](http://sjorsgielen.nl)

**Gerdriaan Mulder** volgde de studie kunstmatige intelligentie en studeert nu informatica aan de Radboud Universiteit Nijmegen. Van jongs af aan was hij geïnteresseerd in alles wat knopjes had. Dit heeft zich verder ontwikkeld tot uitgebreide interesse en kennis op het gebied van computers, netwerken en het Linux-platform.

Gerdriaan voelt zich bij Limesco aangetrokken tot de technische zaken, zoals het koppelen van digitale telefooncentrales en het toegankelijk maken van gegevens die verwerkt worden bij gebruik van mobiele telefoons. — [http://mrngm.com](http://mrngm.com)

