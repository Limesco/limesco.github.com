---
layout: default
title: Infrastructuur
section: technisch
---
<p>Limesco heeft geen eigen mobiele netwerkantennes. Een landelijk dekkend
mobiel netwerk opzetten kost miljoenen euro's. Daarnaast zijn er dure licenties nodig
om gebruik te mogen maken van de verschillende GSM-frequenties. In plaats
daarvan maakt Limesco gebruik van een bestaand mobiel netwerk.</p>

<p>Daarvoor zijn er in Nederland drie opties: <strong>KPN</strong>,
<strong>Vodafone</strong>, <strong>T-Mobile</strong>. Direct aansluiten bij
zo'n operator staan zij niet toe; in plaats daarvan sluit je je als <em>virtuele
operator</em> aan bij een zogenaamde <em>MVNE</em>: Mobile Virtual Network
Enabler. Daarvan zijn er in Nederland vier:</p>

<ul>
	<li><a href="http://www.aspidersolutions.nl/">Aspider Solutions</a> (gebruikt KPN, Vodafone en T-Mobile)</li>
	<li><a href="http://www.elephanttalk.com/">Elephant Talk</a> (gebruikt T-Mobile)</li>
	<li><a href="http://www.narrowminds.com/">NarrowMinds</a> (gebruikt T-Mobile)</li>
	<li><a href="http://www.teleena.nl/">Teleena</a> (gebruikt Vodafone)</li>
</ul>

<p>Tijdens de oprichting van Limesco hebben wij met enkele van deze MVNE's
contact gehad, maar steeds bleek dat ons verwachte klantenbestand te klein was
of de MVNE niet een geschikt netwerk had voor de mogelijkheden die wij willen
bieden.</p>

<p>Daarom hebben wij voor Limesco een andere aanpak gekozen: wij zijn een
samenwerking aangegaan met <a href="http://www.speakup.nl/">SpeakUp</a>. Zij
bieden o.a. VoIP-diensten aan aan bedrijven, en hebben recent hun aanbod
uitgebreid naar mobiel. Zij waren het op ideologisch gebied met ons eens en
konden extra gebruikers voor de mobiele dienst wel gebruiken.</p>

<p>De keuze voor SpeakUp maakte mogelijk dat we direct de
<em>Do-It-Yourself</em>-variant konden gaan aanbieden. SpeakUp heeft namelijk de
infrastructuur om de vertaalslag van reguliere telefonie naar SIP te doen.</p>

