---
layout: default
title: De technologie
section: technisch
---

<p><strong>De technologie achter Limesco</strong> Er zijn bij Limesco twee
vormen waarin telefoonverkeer kan plaatsvinden: <em>Out-of-the-Box</em> en
<em>Do-It-Yourself</em>.  Beide vormen hebben hun eigen voor- en nadelen, zoals
hieronder te vinden is.

<p><strong>Out-of-the-Box</strong> is een vorm waarbij er praktisch geen
verschil is vergeleken met standaardabonnementen bij andere providers. Je kan
bellen en gebeld worden zoals je dat normaal ook zou kunnen. Hetzelfde geldt
voor SMS en data. Out-of-the-box is daarmee de simpelste en meest toegankelijke
vorm om te bellen via Limesco.</p>

<p><strong>Do-It-Yourself</strong> houdt in dat je het telefoonverkeer
(vooralsnog alleen spraak) zelf regelt. In deze vorm worden alle inkomende
gesprekken op een door jou gekozen server afgeleverd en moet je zelf bedenken
hoe je dit verder <em>routeert</em>.  De andere kant op moet je ook zelf
regelen. Als jij uitgaand belt komt het gesprek op jouw server uit en is het
zaak dat het gesprek bij de juiste persoon terechtkomt.</p>

<p>De techniek die hierachter zit is gebaseerd op het <em>Session Initiation
Protocol</em> (SIP). Er zijn twee richtingen die beide gebruikt worden bij
Do-It-Yourself: <em>inkomend</em> en <em>uitgaand</em>. Bij het bellen naar een
mobiel nummer op DIY wordt de term <em>inkomend</em> gebruikt. Bij het bellen
met de mobiele telefoon wordt er gesproken over <em>uitgaande</em> gesprekken.</p>

<p>Om telefoongesprekken af te leveren op jouw <em>Private Branch Exchange</em>
(PBX) stuurt SpeakUp een <dfn>SIP INVITE</dfn> naar jouw PBX zodat er een sessie
opgebouwd kan worden tussen SpeakUp en jouw PBX. Hierdoor weet SpeakUp bij
welke machine zij het inkomende gesprek moeten afleveren.</p>

<p>De uitgaande gesprekken gaan ongeveer hetzelfde, maar er zit een subtiel
verschil in. Bij het opzetten van het gesprek moet er eerst een <dfn>SIP
INVITE</dfn> worden gestuurd vanaf SpeakUp naar de PBX van de klant. Daarna moet
de PBX het verder afhandelen. Er is een mogelijkheid om het gesprek weer terug
te sturen naar SpeakUp, alwaar zij het verder afhandelen. Dan stuurt de PBX een
<dfn>SIP INVITE</dfn> terug naar SpeakUp.</p>

