---
layout: default
title: Infrastructuur
section: technisch
---
<p>Limesco heeft geen eigen mobiele netwerkantennes. Het kost miljoenen euro's
om een netwerk dusdanig uit te breiden dat er een nuttige dekking is, en dan
heb je &uuml;berhaupt eerst licenties nodig om de antennes aan te mogen zetten.
In plaats daarvan maakt Limesco gebruik van een bestaand mobiel netwerk.</p>

<p>Daarvoor hebben wij in Nederland drie opties: <strong>KPN</strong>,
<strong>Vodafone</strong>, <strong>T-Mobile</strong>. Direct aansluiten bij
zo'n operator staan zij niet toe (tenzij je grote zakken met geld belooft); in
plaats daarvan sluit je je als <em>virtuele operator</em> aan bij een
zogenaamde <abbr style="font-style: italic;" title="Mobile Virtual Network
Enabler">MVNE</abbr>. Daarvan zijn er in Nederland vier; de vijfde is tegenwoordig failliet.:</p>

<ul>
	<li><a href="http://www.aspidersolutions.nle/">Aspider Solutions</a> (gebruikt KPN),</li>
	<li><a href="http://www.elephanttalk.com/">Elephant Talk</a> (gebruikt T-Mobile), en</li>
	<li><a href="http://www.narrowminds.com/">NarrowMinds</a> (gebruikt T-Mobile).</li>
	<li><a href="http://www.teleena.nl/">Teleena</a> (gebruikt Vodafone),</li>
	<li><del><a href="http://www.6gmobile.nl/">6gmobile</a></del> (gebruikte KPN)</li>
</ul>

<p>Tijdens de oprichting van Limesco hebben wij met enkele van deze MVNE's
contact gehad, maar steeds bleek dat ons verwachte klantenbestand te klein was
of de MVNE niet een geschikt netwerk had voor de mogelijkheden die wij willen
bieden.</p>

<p>Daarom hebben wij voor Limesco een andere aanpak gekozen: wij zijn een
samenwerking aangegaan met <a href="http://www.speakup.nl/">SpeakUp</a>, de
telecom-operator die het anders doet. Zij bieden onder andere VoIP-diensten aan
aan bedrijven, en hadden daar recentelijk een mobiele aansluiting bijgevoegd
(zo waren zij <abbr title="Mobile Virtual Network Operator">MVNO</abbr> bij
de MVNE NarrowMinds). Zij waren het op een ideologisch gebied met ons eens
en konden nog wel wat extra volume gebruiken voor hun zojuist gestarte
dienst.</p>

<p>Ons aansluiten bij SpeakUp betekende dat wij al vanaf oprichting konden
integreren met VoIP. SpeakUp heeft namelijk al een machine staan die
telefoonverkeer omzet naar VoIP-signalen.</p>
