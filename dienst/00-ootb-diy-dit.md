---
layout: default
title: OotB, DIY of DIT
section: dienst
permalink: "dienst/index.html"
---

{::options parse_block_html="true" /}

<div class="panel panel-primary">
  <div class="panel-heading">
# Abonnementsvormen
  </div>
  <div class="panel-body">

Naast ons [standaard abonnement](/dienst/out-of-the-box.html), waarbij bellen,
sms-en en mobiel internet gewoon werken, hebben we een speciale
[Do-It-Yourself](/dienst/do-it-yourself.html)-variant.

Bij deze <em>DIY</em>-variant richt je zelf een
[PBX](http://nl.wikipedia.org/wiki/PABX) in. Hiermee regel je
<strong>zelf</strong> het telefoonverkeer van en naar je mobiele telefoon.
Mogelijke software-pakketten hiervoor zijn [Asterisk](http://www.asterisk.org/) of
[FreeSWITCH](http://www.freeswitch.org/). Met behulp van SIP krijg je volledige
controle over je eigen gesprekken. Hierdoor ben je minder afhankelijk van een
andere partij. Dit is handig als je, bijvoorbeeld, zelf een voicemaildienst wil
opzetten.

</div>
</div>

<div class="panel panel-primary">
  <div class="panel-heading">
# Wat kost dat dan?
  </div>
  <div class="panel-body">

Helaas zijn we niet de goedkoopste aanbieder van telefonie. Als je goed kijkt op
de [Tarieven](/dienst/tarieven.html)-pagina, zie je dat er bij de
<em>Out-of-the-Box</em>-variant redelijk standaard tarieven staan. Wat opvalt
bij <em>DIY</em> is dat er ineens kosten worden berekend voor gesprekken
<strong>naar</strong> de telefoon.

Dat heeft te maken met de <em>termination fee</em> die telecommaatschappijen
afdragen voor het gebruik van het mobiele netwerk. Telco A krijgt geld van
telco B als telco B een gesprek wil termineren in het netwerk van telco A. De
reguliere telecomoperators verstoppen die termination fee in de kosten voor
uitgaande gesprekken. Hierdoor lijken inkomende gesprekken gratis, terwijl er
bij de operator voor wordt betaald.

De manier waarop dit gebeurt is niet bijzonder transparant. Voor
<em>Out-of-the-Box</em> hebben we ervoor gekozen om te conformeren met de
gevestigde orde. Dit is omdat het voor Nederlandse begrippen gek is om voor
inkomende gesprekken te betalen.

Bij <em>Do-It-Yourself</em> is het mogelijk om een gesprek op te zetten naar de
mobiele telefoon, vervolgens de PBX uit te laten bellen naar een ander nummer en
deze twee gesprekken met elkaar te verbinden. Vanuit Limesco gezien (telco A) is
het gesprek naar de mobiele telefoon precies zoals in bovenstaand voorbeeld.

</div>
</div>
