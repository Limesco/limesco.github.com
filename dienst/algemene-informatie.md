---
layout: default
title: Algemene informatie
section: dienst
---
### Abonnementsvormen

Naast ons [standaard abonnement](/dienst/out-of-the-box.html), waarbij bellen,
sms-en en mobiel internet gewoon werken, hebben we een speciale
[Do-It-Yourself](/dienst/do-it-yourself.html) variant.

Bij deze <em>DIY</em>-variant richt je zelf een
[PBX](http://nl.wikipedia.org/wiki/PABX) in. Hiermee regel je
<strong>zelf</strong> het telefoonverkeer van en naar je mobiele telefoon. Kijk
bijvoorbeeld naar [Asterisk](http://www.asterisk.org/) of
[FreeSWITCH](http://www.freeswitch.org/). Met behulp van SIP krijg je volledige
controle over je eigen gesprekken en je bent hierdoor minder afhankelijk van een
andere partij als je iets wil doen dat niet heel standaard is.

### Wat kost dat dan?

We zijn niet de goedkoopste. Helaas. Als je goed kijkt op de
[Tarieven](/dienst/tarieven.html)-pagina, zie je dat er bij de
<em>Out-of-the-box</em>-variant redelijk standaard tarieven staan. Wat opvalt
bij <em>DIY</em> is dat er ineens kosten worden berekend voor gesprekken
<strong>naar</strong> de telefoon. Dat is op het eerste gezicht wel gek.

Bij het opzetten van een mobiele telefoonverbinding wordt een zogenaamde
<em>termination fee</em> afgedragen door de telecommaatschappijen. Telco A
krijgt geld van telco B als telco B een gesprek wil termineren in het netwerk
van telco A. De reguliere telecomoperators verstoppen die termination fee in de
kosten voor uitgaande gesprekken. Hierdoor lijken inkomende gesprekken gratis,
terwijl er bij de operator voor wordt betaald.

De manier waarop dit gebeurt is niet bijzonder transparant. Voor
<em>Out-of-the-box</em> hebben we ervoor gekozen om te conformeren met de
gevestigde orde. Dit is omdat het voor Nederlandse begrippen gek is om voor
inkomende gesprekken te betalen.

Bij <em>Do-It-Yourself</em> is het mogelijk om een gesprek op te zetten naar de
mobiele telefoon, vervolgens de PBX uit te laten bellen naar een ander nummer en
deze twee verbindingen daarna aan elkaar te knopen. Er wordt nu wel gebruik
gemaakt van het mobiele spectrum, maar waar het precies vandaan komt is
onbekend. Om dit af te dekken hebben we een lagere minuutsprijs, maar geldt deze
wel voor <strong>beide</strong> kanten.
