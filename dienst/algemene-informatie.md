---
layout: default
title: Algemene informatie
section: dienst
---
Limesco biedt een aantal diensten aan via het mobiele netwerk van T-Mobile,
waardoor je als gebruiker kunt bellen, SMS'en en internetten. Wat Limesco
bijzonder maakt is dat je als gebruiker de mogelijkheid krijgt om zelf,
technisch, invloed uit te oefenen op je verbinding.

Een traditionele aanbieder van mobiele telefonie geeft je een SIM-kaart -
waarmee je toegang kunt krijgen tot het netwerk van de aanbieder - en handelt
vervolgens alle zaken voor je af. Als je een standaardgebruiker bent is dat
vooral makkelijk. Wil je echter iets meer dan de mogelijkheden die voor je
klaarstaan, dan kan de aanbieder je niet helpen.

Limesco biedt je de mogelijkheid om al je mobiele gesprekken via je eigen server
te routeren m.b.v. SIP. Dit stelt je in staat om volledige controle te nemen
over je eigen gesprekken en je bent hierdoor minder afhankelijk van een andere
partij als je iets wil doen dat niet heel standaard is.
