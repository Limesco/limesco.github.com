---
layout: default
title: Do-It-Yourself
section: dienst
permalink: "dienst/do-it-yourself.html"
---
Wanneer je kiest voor Do-it-Yourself van Limesco, ontvang je van ons een
SIM-kaart die net iets anders werkt dan een reguliere SIM-kaart. Om van je
SIM-kaart gebruik te kunnen maken, moet je een SIP-server hebben ingericht en
Limesco laten weten met welke gegevens we gesprekken op jouw server kunnen laten
termineren. Nadat je SIM-kaart vervolgens is geactiveerd en in je toestel is
geplaatst, kun je aan de slag.

Zodra je gebruik maakt van SMS of internet, worden alle technische zaken nog
steeds door ons afgehandeld. Wanneer je echter een telefoongesprek begint,
zullen wij dat gesprek niet afleveren op de bestemming met het gekozen nummer,
maar vertalen naar SIP en afleveren op de door jou ingestelde server. Je bent
nu zelf in staat om te bepalen hoe het gesprek verder wordt afgehandeld.

Hetzelfde gebeurt bij inkomende gesprekken. Wanneer iemand het 06-nummer
belt dat aan je SIM-kaart is gekoppeld, zullen wij dat afleveren op jouw
SIP-server. Op deze manier ben je zelf verantwoordelijk voor het routeren van
het gesprek naar je mobiele toestel. Je kunt ook kiezen voor een
alternatieve afhandeling van het gesprek.
