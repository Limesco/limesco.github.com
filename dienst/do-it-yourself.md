---
layout: default
title: Do-it-Yourself
---
Wanneer je kiest voor Do-it-Yourself van Limesco, ontvang je van ons een SIM-kaart die net iets anders werkt dan de SIM-kaart die je ontvangt van een traditionele aanbieder of wanneer je kiest voor Out-of-the-Box. Om van je SIM-kaart gebruik te kunnen maken, moet je een SIP-server hebben ingericht en Limesco laten weten hoe de gateway op jouw server kan inloggen. Nadat je SIM-kaart vervolgens is geactiveerd en in je toestel is geplaatst, kun je aan de slag.

Zodra je gebruik maakt van SMS of internet, worden alle technische zaken nog steeds door ons afgehandeld. Wanneer je echter een telefoongesprek begint, zullen wij dat gesprek niet afleveren op de bestemming met het gekozen nummer, maar vertalen naar SIP en afleveren op de door jouw ingestelde server. Je bent nu zelf in staat om te bepalen hoe het gesprek verder wordt afgehandeld.

Hetzelfde gebeurt bij binnenkomende gesprekken. Wanneer iemand het 06-nummer belt dat aan je SIM-kaart is gekoppeld, zullen wij dat afleveren op jouw SIP-server. Je bent daardoor zelf verantwoordelijk om het gesprek te routeren naar je mobiele toestel, maar je kunt ook kiezen voor een alternatieve afhandeling van het gesprek.
